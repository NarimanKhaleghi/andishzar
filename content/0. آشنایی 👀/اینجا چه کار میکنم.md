---
title: اینجا چه کار میکنم؟
description: 
aliases: 
date: 2024-08-25
draft: false
tags:
---
![[سیستم.png]]
## 1 کارکرد اینجا چطور هستش؟
اینجا در واقع یک بلاگ شخصی یا بهتر بگم یک [[باغچه دیجیتال]] است که [[من کی هستم|من]] داخلش می‌نویسم. به این فضا به عنوان یک ابزار برای [[مدیریت دانش شخصی]] نگاه می‌کنم که سه بخش اصلی دارد:
1. کاشت 🌱
2. داشت 🌿
3. برداشت 🌳

تصمیم گرفتم اینجا مانند هر سیستم دیگر شامل چهار بخش اصلی باشد: 1. ورودی 2. پردازش 3. خروجی 4. بازخورد.

### 1.1 ورودی:
ورودی این سیستم در بخش "کاشت 🌱" قرار دارد و شامل هر نوع جمع‌آوری اطلاعات است. هر زمانی که درباره موضوعی سوال داشته باشم، جستجو کنم، کتاب بخوانم، پادکست گوش بدهم، فیلم ببینم و... مطالب در این بخش ذخیره می‌شوند. این مطالب ممکن است به شکل متن کامل، خلاصه، یا چکیده‌ای از آن موضوع باشند. مطالب در این بخش بر اساس منبع دسته‌بندی می‌شوند، مثلاً هوش مصنوعی، فیلم، کتاب و... به عنوان مثال، اگر درباره "مدل یادگیری بلوم" جستجویی در چت جی‌پی‌تی انجام بدهم و احساس کنم برایم مفید بوده، آن را در بخش "کاشت 🌱>هوش مصنوعی" با همان عنوان قرار می‌دهم.

### 1.2 پردازش:
بخش پردازش یا "داشت 🌿" شامل مطالب و موضوعاتی می‌شود که توانسته‌ام بین آنها ارتباط برقرار کنم یا منابع کافی و خوبی برایشان پیدا کرده‌ام. در این بخش می‌توانم یک جمع‌بندی جامع‌تر و کامل‌تر از آن‌ها ارائه دهم. ممکن است خلاصه‌ای از یک موضوع خاص باشد، ولی نکته اساسی این است که متمرکز بر یک موضوع است. بخش‌بندی در این قسمت بر اساس موضوعات کلی‌تر و جامع‌تر است. برای مثال، اگر چند مطلب مرتبط با "مدل‌های مختلف یادگیری" جمع‌آوری کرده باشم (که در بخش کاشت وجود دارد) و متوجه شوم این مطالب با یکدیگر مرتبط هستند، در بخش "داشت 🌿>مدل‌های یادگیری" یک مقاله، چکیده، یا نتیجه‌گیری کامل‌تر از این موضوع می‌نویسم.

### 1.3 خروجی:
بخش خروجی یا "برداشت 🌳" پرچالش‌ترین بخش است و نیاز به زمان، مطالب بیشتر و فهم عمیق‌تری از موضوعات دارد. مطالب این بخش نباید مانند دو بخش قبلی ساده باشند. در این بخش، تحلیل‌ها، نتیجه‌گیری‌ها، جمع‌بندی‌ها، و نظرهای کارشناسان جمع‌آوری می‌شوند. پس از فهم و درک عمیق از یک موضوع، سعی می‌شود کامل‌ترین و جامع‌ترین محتوا برای آن نوشته شود. گاهی اوقات، این نتیجه‌گیری‌ها مستقیماً مربوط به یک موضوع خاص نیستند و ممکن است ارتباطات جدیدی کشف شوند؛ مثلاً یک نظریه از علم فیزیک ممکن است با علم اقتصاد مرتبط باشد. این بخش نیازمند درک و فهم عمیق در هر دو حوزه و سپس درک ارتباط بین آن‌هاست. نهایتاً، خروجی‌ها می‌توانند شامل جمع‌بندی یا نظریات شخصی خودم درباره یک موضوع خاص باشند.

### 1.4 بازخورد:
هدف اصلی از ایجاد این باغچه دیجیتال دقیقاً همین مرحله بازخورد است. من نیاز دارم نسبت به محتواها و مطالبم بازخورد دریافت کنم تا بتوانم آن‌ها را بهبود دهم. همچنین ممکن است افرادی مطالب را ببینند و منابع بیشتری به من معرفی کنند، یا شخصی پیدا شود که تحقیقات مرتبط با تحقیقات من داشته باشد. این بازخوردها و همکاری‌ها به لطف این فضا ممکن می‌شوند، نه وقتی که نوشته‌هایم در دفترچه یادداشتم باقی بمانند.

پس امیدوارم همراهی‌ام کنید و نظراتتان را از طریق راه‌های ارتباطی که در بخش [[من کی هستم؟]] قرار دارد یا در کامنت‌های هر صفحه (که فقط نیازمند عضویت در GitHub است) با من به اشتراک بگذارید.

## 2 آشنایی با ساختار و ابزارها
### 2.1 مبنای ساختار
#### 2.1.1 نرم افزار Obsidian
نوشته‌ها و مطالب اینجا در بستر نرم‌افزار [[https://obsidian.md/|Obsidian]] ساخته و نگارش میشود. اوبسیدین یک نرم افزار نگارش فایل ها با فرمت .md هستش که امکانات بسیاری داره و هرکس متناسب با نیازهای خودش میتونه اون رو شخصی سازی کنه و ازش استفاده کنه.

#### 2.1.2 ابزار Quartz
این باغچه دیجیتال با کمک ابزار [[https://quartz.jzhao.xyz/|Quartz]] ساخته شده، کوارتز یک ابزار هستش که به وسیله اون میتونیم نوشته های نرم‌افزار Obsidian رو به سادگی و بدون هیچ هزینه‌ای به سایت تبدیل کنیم. از مزایای کوارتز میشه به سریع بودن، کم حجم بودن و سادگی کار باهاش اشاره کرد. 

#### 2.1.3 هاست به وسیله Github
هاست و داده‌های اینجا روی یک repository شخصی در [[https://github.com/NarimanKhaleghi/andishzar|گیت‌هاب]] من قرار داره. که فقط یک دامنه .ir بهش متصل شده.

### 2.2 فهرست مطالب
شما از بخش فهرست مطالب میتونید به تمام مطالب موجود داخل این باغچه دیجیتال دسترسی داشته باشید. که بالاتر ذکر شد شامل سه بخش اصلی 1. کاشت 🌱 2. داشت 🌿 3. برداشت 🌳 هستش و هربخش دارای زیر مجموعه ها و عناوین مختلف هستند.

### 2.3 جستجو
شما با ابزار جستجوی میتونید هر مطلبی که دنبالش هستید رو داخل اینجا سرچ کنید، کلمه، جمله، عنوان و... این ابزار اگر متنی که جستجو کردید داخل بلاگ موجود باشه قطعا به شما نمایش میده.

### 2.4 دارک مود / لایت مود
اگر صفحه روشن یا تیره چشم شما رو اذیت میکنه میتونید با کمک آیکن دارک مود/لایت مود بین این دو حالت رنگ کلی بلاگ رو تغییر بدید تا هنگام مطالعه مطالب در هنگام شب یا روز چشمتون اذیت نشه. هرچند که پس زمینه و رنگ‌ها با وسواس زیاد انتخاب شده تا باعث اذیت شدن چشم مخاطب نشه، مثلا در هر دو حالت لایت مود یا دارک مود پس زمینه تماماً سفید یا مشکی نیست و حاله‌ای از رنگ زرد دارد تا چشم دیرتر خسته شود.

### 2.5 تگ‌ها
تگ‌ها (#) در Obsidian برای دسته‌بندی و سازماندهی یادداشت‌ها استفاده می‌شوند. با استفاده از تگ‌ها می‌توان یادداشت‌های مرتبط را سریع‌تر پیدا کرد و ساختار مفهومی بهتری به یادداشت‌ها داد.

### 2.6 بک‌لینک‌ها
لینک‌های داخلی به شما اجازه می‌دهند تا یادداشت‌های مختلف را به هم متصل کنید. این لینک‌ها به شما امکان می‌دهند که بین مطالب مرتبط حرکت کنید و ارتباطات معنایی بین یادداشت‌ها را به راحتی برقرار کنید. درواقع شما میتونید از قسمت بک لینک‌ها به نوشته ها و مقالات مرتبط با اون موضوع برسید.

### 2.7 گراف
گراف در Obsidian یک نمای بصری از تمام یادداشت‌ها و ارتباطات آنهاست. این گراف تگ‌ها و لینک‌های داخلی را به صورت گره‌ها (Nodes) و خطوط ارتباطی (Edges) نمایش می‌دهد، که به شما کمک می‌کند تا شبکه‌ای از دانش شخصی خود را به صورت تصویری ببینید و ارتباطات بین یادداشت‌ها را درک کنید. گوشه سمت راست گراف یک آیکن گراف وجود داره که با ضربه زدن روش میتونید گراف کلی مطالب داخل این باغچه دیجیتال رو مشاهده کنید.

---
<center>👇 <font color="#92d050">یادت نره نظر تو باعث پویایی این باغچه میشه!</font> 👇</center>